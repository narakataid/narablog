+++
title = "Puisi Hari Menuai Karya Amir Hamzah"
description = "Puisi Hari Menuai Karya Amir Hamzah"
toc = true
authors = ["Amir Hamzah"]
tags = ["Puisi", "Amir Hamzah"]
categories = ["Puisi"]
series = ["Amir Hamzah"]
date = 2018-11-03T10:35:00Z
lastmod = 2018-11-03T10:35:00Z
featuredImage = ""
draft = false
+++

<div style="text-align: justify;">
<div style="font-size: small;">Karya <a href="/authors/amir-hamzah/" target="_blank">Amir Hamzah</a></div><br />
Tiada bersua dalam dunia<br />Lamanya sudah tiada bertemu<br />tiada kedengaran suatu apa<br />tiada tempat duduk bertanya<br />tiada teman kawan berberita<br /><br />Lipu aku diharu sendu<br />samar sapur cuaca mata<br />sesak sempit gelanggang dada<br />senak terhentak raga kecewa<br /><br />Hibuk mengamuk hati tergari<br />melolong meraung menyentak rentak<br />membuang merangsang segala petua<br />tiada percaya pada siapa<br /><br />Kutilik diriku kuselam tahunku<br />timbul terasa terpancar terang<br />istiwa lama merekah terang<br />merona rawan membunga sedan<br /><br />Tahu aku<br />kini hari menuai api<br />mengetam ancam membelam redam<br />ditulis dilukis jari tanganku.</div>
