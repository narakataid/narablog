+++
title = "Puisi Batu Belah Karya Amir Hamzah"
description = "Puisi Batu Belah Karya Amir Hamzah"
toc = true
authors = ["Amir Hamzah"]
tags = ["Puisi", "Amir Hamzah"]
categories = ["Puisi"]
series = ["Amir Hamzah"]
date = 2019-02-25T03:31:00Z
lastmod = 2019-12-04T12:00:48Z
featuredImage = ""
draft = false
+++

<div style="text-align: justify;">
<div style="font-size: small;">Karya <a href="/authors/amir-hamzah/" target="_blank">Amir Hamzah</a></div><br />
Dalam rimba rumah sebuah<br />teratak bambu terlampau tua<br />angin menyusup di lubang tepas<br />bergulung naik di sudut sunyi.<br /><br />Kayu tua membetul tinggi<br />membukak puncak jauh di atas<br />bagai perarakan melintas negeri<br />payung menaung jemala raja<br /><br />ibu bapa beranak seorang<br />manja bena terada-ada<br />plagu lagak tiada disangkak<br />mana tempat ibu meminta<br /><br />Telur kemahang minta carikan<br />untuk lauk di nasi sejuk<br /><br />Tiada sayang;<br />dalam rimba telur kemahang<br />mana daya ibu mencari<br />mana tempat ibu meminta.<br /><br />Anak lasak mengisak panjang<br />menyabak merunta mengguling diri<br />kasihan ibu berhancur hati<br />lemah jiwa kerana cinta<br /><br />Dengar.........dengar!<br />dari jauh suara sayup<br />mengalun sampai memecah sepi<br />menyata rupa mengasing kata<br /><br />Rang... rang... rangkup<br />Rang... rang... rangkup<br />batu belah batu bertangkup<br />ngeri berbunyi berganda kali.<br /><br />Diam ibu berfikir panjang<br />lupa anak menangis hampir<br />kalau begini susahnya hidup<br />biar ditelan batu bertangkup<br /><br />Kembali pada suara bergelora<br />bagai ombak datang menampar<br />macam sorak semarai ramai<br />kerana ada hati berbimbang<br /><br />menyahut ibu sambil tersedu<br />melagu langsing suara susah;<br /><br />Batu belah batu bertangkup<br />batu tepian tempat mandi<br />Insha Allah tiadaku takut<br />sudah demikian kuperbuat janji<br /><br />Bangkit bonda berjalan pelan<br />tangis anak bertambah kuat<br />rasa risau bermaharajalela<br />mengangkat kaki melangkah cepat.<br /><br />Jauh ibu lenyap di mata<br />timbul takut di hati kecil<br />gelombang bimbang mengharu fikir<br />berkata jiwa menanya bonda<br /><br />lekas pantas memburu ibu<br />sambil tersedu rindu berseru<br />dari sisi suara sampai<br />suara raya batu bertangkup<br /><br />Lompat ibu ke mulut batu<br />besar terbuka menunggu mangsa<br />tutup terkatup mulut ternganga<br />berderak-derik tulang belulang<br /><br />Terbuka pula, merah basah<br />mulut maut menunggu mangsa<br />lapar lebar tercingah pangah<br />meraung riang mengecap sedap..<br /><br />Tiba dara kecil sendu<br />menangis mencari ibu<br />terlihat cerah darah merah<br />mengerti hati bonda tiada.<br /><br />Melompat dara kecil sendu<br />menurut hati menaruh rindu...<br /><br />Batu belah, batu bertangkup<br />batu tepian tempat mandi<br />Insha Allah tiadaku takut<br />sudah demikian kuperbuat janji.</div>
